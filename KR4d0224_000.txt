# -*- mode: mandoku-view; -*-
#+TITLE: 羅鄂州小集
#+DATE: 2015-08-24 23:59:39.200483
#+PROPERTY: ID KR4d0224
#+PROPERTY: BASEEDITION WYG    
#+PROPERTY: JUAN 提要
<pb:KR4d0224_WYG_000-1a>¶
欽定四庫全書　　　　集部四¶
　鄂州小集　　　　　　　别集類三(宋/)¶
　　提要¶
　　　　(臣/)等謹案鄂州小集六巻附録二巻宋羅願¶
　　　　撰願有爾雅翼已著録淳熙甲辰願由知南¶
　　　　劍州改鄂州乙已卒于官州佐劉清之為刋¶
　　　　其遺稿名鄂州小集止六巻史稱十巻與原¶
　　　　集不合葢宋史多訛不足為據此本巻數雖¶
<pb:KR4d0224_WYG_000-1b>¶
　　　　符然編次無法又以新安志中小序二篇入¶
　　　　之疑經後人掇拾而成亦非其舊也願父汝¶
　　　　楫助秦檜以害岳飛犯天下之公怒而願學¶
　　　　問該博文章高雅乃卓然有以自立不為父¶
　　　　惡之所掩其淳安社壇記朱子自謂不如其¶
　　　　爾雅翼後有方回跋曰回聞之先君子南渡¶
　　　　後文章有先秦西漢風惟羅鄂州一人甫七¶
　　　　嵗能為青草賦以夀其先尚書少長落筆萬¶
<pb:KR4d0224_WYG_000-2a>¶
　　　　言既冠乃數月不妄下一語其精思如此又¶
　　　　曰小集僅文十之一劉公清之子澄所刋晦¶
　　　　庵謂其文有經緯當欲附名集後又謂羅端¶
　　　　良止此可惜葢年止四十餘使老夀進未艾¶
　　　　也鄭玉作是集序亦曰其陶令祠堂記張烈¶
　　　　女廟碑詞嚴理暢至于論成湯之慙徳則所¶
　　　　以著千古聖賢之心明萬世綱常之正云云¶
　　　　朱子當南宋初方回當宋末其推重如出一¶
<pb:KR4d0224_WYG_000-2b>¶
　　　　轍知一代作者于願無異詞矣今所傳者雖¶
　　　　未必淳熙之原本實皆願之異本要足貴也¶
　　　　後二巻附願兄頌願弟頎願姪似臣之文末¶
　　　　又有明人月山録一巻冗雜鄙陋葢願之疎¶
　　　　族因刋是集而竄入之冀附以傳殊為疣贅¶
　　　　今存頌頎及似臣之文而所謂月山録者則¶
　　　　竟從刪汰焉乾隆四十六年正月恭校¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0224_WYG_000-3a>¶
　　　　　　　　　　總　校　官(臣/)陸　費　墀¶
